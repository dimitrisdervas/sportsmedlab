---
title: "1ο Συνέδριο «Καρδιολογία της Άθλησης»"
image_hero: hero-heartcongress2025.jpg
date: "2025-02-01"
program: "https://www.congressgroup.gr/wp-content/uploads/2025/01/program_1o-Kardio-Athlit_2024_web-18_compressed.pdf"
images_multiple: true
summary: "Με μεγάλη επιτυχία και σε εποικοδομητικό κλίμα ολοκληρώθηκαν οι εργασίες του 1ου Συνεδρίου «Καρδιολογία της Άθλησης», που πραγματοποιήθηκε στις 21-22 Φεβρουαρίου 2025 στη Θεσσαλονίκη."
---


## Σύνοψη του 1ου Συνεδρίου «Καρδιολογία της Άθλησης»

Με μεγάλη επιτυχία και σε εποικοδομητικό κλίμα ολοκληρώθηκαν οι εργασίες του 1ου Συνεδρίου «Καρδιολογία της Άθλησης», που πραγματοποιήθηκε στις 21-22 Φεβρουαρίου 2025 στη Θεσσαλονίκη.

Τα τελικά συμπεράσματα παρουσίασαν ο Ομότιμος Καθηγητής κ. **Αστέριος Δεληγιάννης**, η Καθηγήτρια κ. **Ευαγγελία Κουϊδή**, ο Διευθυντής Καρδιολογικής Κλινικής κ. **Κωνσταντίνος Τσατίρης** και ο Καθηγητής κ. **Νικόλαος Κουτλιάνος**, συνοψίζοντας τις επιστημονικές εξελίξεις και τα σημαντικότερα σημεία του συνεδρίου.

Για πρώτη φορά αναδείχθηκε το μήνυμα «Φροντίστε την Καρδιά σας: Ασκηθείτε, Ζήστε Υγιέστερα», τονίζοντας την αξία της άσκησης στη διατήρηση της καρδιαγγειακής υγείας. Παράλληλα, επισημάνθηκε η σημασία της ισορροπίας, με τη φράση «Μέτρον άριστον» να αποτελεί κεντρικό σημείο αναφοράς.

Το Συνέδριο συγκέντρωσε κορυφαίους επιστήμονες από την Ελλάδα και το εξωτερικό. Παρουσιάστηκαν νεότερα επιστημονικά δεδομένα και αναλύθηκαν σύγχρονα διαγνωστικά εργαλεία. Δόθηκαν κατευθυντήριες οδηγίες για την ασφαλή άθληση και την πρόληψη καρδιαγγειακών νοσημάτων. Ιδιαίτερη έμφαση δόθηκε στην καρδιαγγειακή αποκατάσταση και την ασφαλή ένταξη στην άσκηση ασθενών με χρόνια νοσήματα. Στη συνέχεια αναλύθηκαν οι πιθανοί κίνδυνοι και οι καρδιολογικές διαταραχές στους αθλητές, καθώς και η σημασία της καρδιολογίας στην αθλητική απόδοση.

Κατά τη διάρκεια του συνεδρίου πραγματοποιήθηκαν βραβεύσεις των καλύτερων προφορικών και αναρτημένων ανακοινώσεων, ενώ τιμήθηκαν και οι εθελοντές για τη μείζονα συμβολή τους στη διεξαγωγή του Συνεδρίου.

Ευχαριστούμε θερμά όλους τους συνέδρους, τους διακεκριμένους ομιλητές, τους επίσημους προσκεκλημένους και φυσικά τους υποστηρικτές και χορηγούς μας για την πολύτιμη συμβολή τους στην επιτυχία της διοργάνωσης!

Η υψηλή συμμετοχή και το ενδιαφέρον που αναδείχθηκε στο συνέδριο καταδεικνύουν τη σημασία της καρδιολογίας της άθλησης στη σύγχρονη εποχή, την αναγκαιότητα της συνεχούς εκπαίδευσης και κατάρτισης, όπως και της συνεργασίας μεταξύ διαφορετικών επαγγελματιών του χώρου.

Ανανεώνουμε το ραντεβού μας, με στόχο τη διαρκή προαγωγή της καρδιολογίας της άθλησης!